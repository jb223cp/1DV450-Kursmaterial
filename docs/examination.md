##Hur kommer examinationen gå till?##

Uppgiften i denna kurs är ju först att bygga ett ReSTful webb-API till en tjänst och sedan använda detta API för att bygga en klientapplikation med hjälp av angularJS. I schemat finns två examinationstillfällen, ett för API:et och ett för klientapplikationen.
Dessa examinationstillfällen kommer fokusera på mer teoretiska frågor dels kring saker som ni har varit tvungen att tänka på vid utvecklingen och dels från den teorin som finns samlad under de olika delarna i kursen. Denna teori kommer examineras muntligen med frågor ni kommer få svara på under den examinationstid ni bokar. Koden ni producerar kommer studeras genom en så kallad peer-review, eller [referentgranskning](http://sv.wikipedia.org/wiki/Referentgranskning).

Det innebär att ni som ett examonationsmoment kommer få granska varandras kod och lämna in synpunkter och feedback på denna. Varje student kommer tilldelas två andra projekt för granskning. **Detta kommer ske genom att man en vecka innan de schemalagda examinationen (deadline för uppgiften) gör en release på sin kod (API + registreringsapplikation) samt bokar en [redovisningstid](https://coursepress.lnu.se/kurs/webbramverk/gruppregistrering-distans/). Registreringen stänger torsdag 20:e februari klockan 23:59** Kursledningen kommer då att under följande dag skicka dig två andra projekt(annonyma) i form av två zipfiler som du ska studera och ge feedback på inom en veckas tid.

**OBS!** Skriv gärna en readme-fil till din release där du kortfattat hur applikationen fungerar om det skulle vara några oklarheter kring detta.

##Första examinationen ##
I denna examination kommer vi fokusera på webb-API:et. Den muntliga redovisningen kommer ske genom frågor kring skapandet av ett webb-API med det ramverk du valt (RoR eller Django) samt också kring REST och den teori som tagits upp där. **Frågorna på "muntan" kan vara hämtade från föreläsningar, de extra resurser som funnits eller frågor kring det ramverk du använt och den applikation du byggt.** Den muntliga examinationen kommer ta ca 20-30 minuter och du bokar en redovisningstid till detta via registreringsformuläret.

Du kommer också, som ovan nämnts, få två stycken projekt att granska. Du granskar dessa enligt de punkter som följer nedan. Du redovisar din granskning via ett [formulär i google docs](https://docs.google.com/forms/d/1YS_rkdPRQ1vbTch6HOyKo5cstOm7M6zp14bGSQbgkSs/). Där kommer du svara på ett antal frågor kring de projekt du granskat. Skulle din granskning vara otillräcklig (ej hittat felaktigheter i kod/implemntation, för tunnt reflekterat m.m.) ges en komplettering med två nya projekt att granska. Observera att examinatorn kommer granska både applikationerna och de granskningar som gjorts vilket innebär att missar man delar som granskare kan man bli underkänd och få granksa två nya delar. Detta ska alltså ses som en lärandeprocess att studera och granska andras kod och implementationer.

**Granskningen sker anonymt** (så länge den du granskar inte råkat avslöja sig i koden) så du vet inte vem som granskar din kod och du vet inte vem som gett feedback på din kod. Kursledningen kommer dock veta vem som granskar vem.

I första granskningen kommer du alltså granska två ReSTful webb-api:er. Du bör då fokusera på följande delar (kommer återfinnas i formuläret):

* Hur enkelt förstår man att använda API:et utan att läsa dokumentationen?
* Hur skiljer sig implementationen ifrån hur du löst uppgiften?
* Fungerar API:et så som dokumentationen säger?
* Hittar du några buggar i applikationen?
* Anser du att API:et i möjligaste mån följer teorin kring REST? Vad skulle du i annat fall vilja ändra på?
* Hur är felhanteringen i API:et, förstår du de felmeddelanden som kan förekomma och är de korrekta?
* Vilka eventuella förbättringar ser du man skulle kunna göra i applikationen du granskat?
* Hittar du några säkerhetsproblem?
* Anser du API:et uppfyller de krav som fanns beskrivet i uppgiften
* Fungerar registreringsapplikationen enligt de krav som fanns?
* Har applikationen implementerat några extra funktioner som inte fanns i kraven så som testfall, cachning m.m.


**Dina granskningar ska vara gjord senast fredag vecka 9 klockan 17:00 då formuläret stängs**

##Andra examinationen##
Andra examinationen sker i slutet av kursen och kommer då fokusera på klientdelen och angularJS. Examinationen kommer ske på liknande sätt.

Mer information om andra examinationen följer...