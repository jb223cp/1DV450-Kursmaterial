##Hur kommer examinationen gå till?##

Uppgiften i denna kurs är ju först att bygga ett ReSTful webb-API till en tjänst och sedan använda detta API för att bygga en klientapplikation med hjälp av angularJS. I schemat finns två examinationstillfällen, ett för API:et och ett för klientapplikationen.
Dessa examinationstillfällen kommer fokusera på mer teoretiska frågor dels kring saker som ni har varit tvungen att tänka på vid utvecklingen och dels från den teorin som finns samlad under de olika delarna i kursen. Denna teori kommer examineras muntligen med frågor ni kommer få svara på under den examinationstid ni bokar. Koden ni producerar kommer studeras genom en så kallad peer-review, eller [referentgranskning](http://sv.wikipedia.org/wiki/Referentgranskning). Detta är en vanlig metod för t.ex. MOOC-kurser.

Det innbär att ni som ett examonationsmoment kommer få granska varandras kod och lämna in synpunkter och feedback på denna. Varje student kommer tilldelas två andra projekt för granskning. **Detta kommer ske genom att man en vecka innan de schemalagda examinationen (deadline för uppgiften) gör en release på sin kod samt bokar en redovisningstid.** Kursledningen kommer då att under följande dag skicka dig två andra projekt (anonyma) i form av två zipfiler som du ska studera och ge feedback på inom en veckas tid.

##Första examinationen ##
I denna examination komer vi fokusera på webb-API:et. Den muntliga redovisningen kommer ske genom frågor kring skapandet av ett webb-API med det ramverk du valt (RoR eller Django) samt också kring REST och den teori som tagits upp där.

Du kommer också som, ovan nämnts, få två stycken projekt att granska. Du granskar dessa enligt de punkter som följer nedan. Du redovisar denna granskning skriftligen genom [e-post](mailto:john.haggerud@lnu.se) till examinatorn av kursen. Granskningen sker anonymt så du vet inte vem som granskar din kod och du vet inte vem som gett feedback på din kod. Endast kursledniningen vet detta.

I första granskningen kommer du alltså granska två ReSTful webb-api. Du bör då fokusera på följande delar:

* Fungerar API:et så som dokumentationen säger?
* Hittar du några buggar?
* Anser du att API:et följer teorin kring REST? Vad skulle du i annat fall vilja ändra på?
* Hur är felhanteringen i API:et, förstår du de felmeddelanden som kan förekomma?
* Vilka eventuella förbättringar ser du man skulle kunna göra?
* Anser du detta API uppfyller de krav som fanns beskriven i uppgiften
* Övriga kommentarer

Du skriver en granskningsrapport (minst en A4-sida) till varje projekt du granskar och skickar in den till examinatorn. **Din rapport ska vara i pdf-format och namnges med samma namn som namnet på den zipfil projektet låg i**. Dina rapporter kommer gås igenom av examinatorn för godkänande.

##Andra examinationen##
Andra examinationen sker i slutet av kursen och kommer då fokusera på klientdelen och angularJS. Examinationen kommer ske på liknande sätt.

Mer information om andra examinationen följer...